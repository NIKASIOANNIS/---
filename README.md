# DINING SHELTER 

Η πρόταση αφορά μια κατασκευή που λειτουργεί ως δομή σίτισης για πρόσφυγες στην περιοχή του Κροτόνε, στη Νότια Ιταλία. Το σύστημα αποτελείται από δύο βασικά είδη κατασκευών: Μια κεντρική πέτρινη εξαγωνική βάση, που λειτουργεί ως χώρος προετοιμασίας και μαγειρέματος φαγητού, και άλλες ξύλινες εξαγωνικές βάσεις, που λειτουργούν ως χώροι γεύματος, χαλάρωσης ή κοινωνικής συνεύρεσης.

Οι μονάδες αυτές είναι αρθρωτές και μπορούν να ενωθούν με την κεντρική μαγειρική βάση αλλά και μεταξύ τους, δημιουργώντας πολλαπλές τυπολογίες και διαμορφώνοντας αυλές ανάμεσα τους, ανάλογα με τις εκάστοτε ανάγκες των χρηστών και του χώρου.

Η πρόταση αξιοποιεί τοπικά φυσικά υλικά, όπως ξύλο πηλό και πέτρα και απλές παραδοσιακές τεχνικές για την συνδεσμολογία τους. 

Σκοπός της πρότασης δεν είναι μόνο η κάλυψη βασικών αναγκών, αλλά και η δημιουργία ενός φιλόξενου χώρου με πολιτισμική οικειότητα και λειτουργική ποιότητα. Έτσι, προκύπτει μια προσβάσιμη, χαμηλού κόστους λύση που ενσωματώνεται αρμονικά στο περιβάλλον και ενισχύει την έννοια της κοινότητας για τους ανθρώπους που τη χρειάζονται.
